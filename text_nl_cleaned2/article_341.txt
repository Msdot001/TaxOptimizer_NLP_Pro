COVID-19 (coronavirus SARS-CoV 2). - Richtlijnen voor personen die in een hoogrisicogebied zijn geweest en aankomen op Brussels grondgebied Mevrouw, Mijnheer, Om de verspreiding van het SARS-CoV 2 coronavirus tegen te gaan heeft het Verenigd College van de Gemeenschappelijke Gemeenschapscommissie bepaalde regelgeving genomen, meer bepaald voor mensen die vanuit andere landen aankomen op Brussels grondgebied. Het risico om besmet te geraken met SARS-CoV 2 virus doet zich namelijk wereldwijd voor. Binnen België is er een algemene aanpak van grensoverschrijdende reisbeperkingen/aanbevelingen en uitzonderingen op de verplichtingen inzake quarantaine en staalafname bij aankomst op Belgisch grondgebied. Artikel 13/1 van de ordonnantie van 19 juli 2007 betreffende het preventieve gezondheidsbeleid, in samenlezing met het verder aangehaalde besluit van 1 juli 2021, stelt dat, enerzijds, personen die in een hoogrisicogebied zijn geweest en, anderzijds, personen die de geneesheer-gezondheidsinspecteur beschouwt als contactpersoon die een hoog risicoprofiel vertonen, ertoe gehouden is: 1°  om zo snel mogelijk een arts te raadplegen om zich te onderwerpen aan een test; en 2°  om onmiddellijk een quarantaine te ondergaan waarvan de duur bepaald wordt door de geneesheer-gezondheidsinspecteur. Deze verplichtingen gelden totdat het einde van de epidemie van het SARS-CoV 2 coronavirus (COVID- 19) in het tweetalige gebied Brussel-Hoofdstad wordt vastgesteld. De geneesheer-gezondheidsinspecteur heeft hierin dus een bepaalde beoordelingsmarge. Op 1 juli 2021 heeft het Verenigd College een besluit aangenomen betreffende de uitzonderingen op de verplichtingen inzake quarantaine en staalafname in het kader van de strijd tegen de COVID-19- pandemie. Ook dit uitvoeringsbesluit legt vast dat de geneesheer-gezondheidsinspecteur bepaalde modaliteiten dient te bepalen, onder meer wat betreft het tegen COVID-19 te zijn ingeënt, negatief te hebben getest of enige tijd geleden van COVID-19 te zijn hersteld. Deze omzendbrief stelt op transparante wijze de krijtlijnen vast die de beslissingen van de geneesheer- gezondheidsinspecteur omkaderen. Dezelfde regels worden in alle gefedereerde entiteiten van België gehanteerd. Deze maatregelen kunnen veranderen naar gelang van de epidemiologische situatie. 1. Terugkeer en aankomst uit EU-landen a. Terugkeer uit de rode zones van EU-landen i. Belgen en Belgische ingezetenen: • indien gevaccineerd of certificaat van herstel: vrijstelling van tests en quarantaine • indien getest: geen quarantaine, maar een negatieve PCR-test uitgevoerd ten vroegste 72 uur voor aankomst op Belgisch grondgebied of op dag 1 of dag 2 van de terugkeer, met quarantaine tot ontvangst van negatief testresultaat van de test, namelijk: o vanaf 12 jaar: PCR-test o voor kinderen jonger dan 12 jaar: geen test vereist • indien niet getest: quarantaine van 10 dagen ii. Belgische niet-ingezetenen: hebben toegang tot het grondgebied onder de volgende voorwaarden: • indien gevaccineerd of certificaat van herstel: vrijstelling van tests en quarantaine • indien getest: geen quarantaine, maar een negatieve PCR-test in het buitenland uitgevoerd ten vroegste 72 uur voor aankomst op Belgisch grondgebied o vanaf 12 jaar: PCR-test o voor kinderen jonger dan 12 jaar: geen test vereist • indien niet getest: quarantaine van 10 dagen iii. terugkeer na een verblijf van minder dan 48 uur: geen verplichting tot testen of quarantaine b. Terugkeer uit de oranje of groene zones van EU-landen i. geen test of quarantaine 2. Terugkeer en aankomst uit een hoogrisicogebied waar zorgwekkende varianten sterk aanwezig zijn a. Belgen en Belgische ingezetenen i. Kunnen terugkeren, maar: • verplichte quarantaine van 10 dagen en PCR-test op dag 1 en dag 7 • geen uitzondering op de quarantaine b. Belgische niet-ingezetenen ii. Reisverbod, behalve voor diplomaten en vervoerspersoneel Voor deze personen: verplichte quarantaine van 10 dagen en PCR-test op dag 1 en dag 7, behalve indien de reis naar België een essentieel karakter heeft of voor de uitoefening vanhun functie in België. Voor alles wat niets te maken heeft met de essentiële functie of behoefte zal de persoon zich moeten houden aan de quarantaine. 3. Terugkeer en aankomst uit een hoogrisicogebied waar geen zorgwekkende varianten sterk aanwezig zijn, maar waar verhoogde aandacht voor zorgwekkende varianten is a. Europeanen en Europese ingezetenen i. Kunnen terugkeren, maar: • ofwel dienen ze meer dan twee weken volledig gevaccineerd te zijn met een vaccin dat is goedgekeurd door het Europees Geneesmiddelenagentschap, met een test uitgevoerd op dag 1 van de terugkeer met quarantaine tot ontvangst van negatief testresultaat • ofwel niet-gevaccineerd: een test uitgevoerd op dag 1 en dag 7 van de terugkeer, met quarantaine van 10 dagen of tot ontvangst van negatief testresultaat van de tweede test b. Niet-EU-ingezetenen i. Essentiële reizen toegestaan (zie het besluit van 1 juli 2021), maar: • ofwel dienen ze meer dan twee weken volledig gevaccineerd te zijn met een vaccin dat is goedgekeurd door het Europees Geneesmiddelenagentschap, met een test uitgevoerd op dag 1 van de terugkeer met quarantaine tot ontvangst van negatief testresultaat • of niet gevaccineerd: een test uitgevoerd op dag 1 en dag 7 van de terugkeer, met quarantaine van 10 dagen of tot ontvangst van negatief testresultaat van de tweede test ii. niet-essentiële reizen niet toegestaan, tenzij: • meer dan twee weken volledig gevaccineerd met een vaccin dat is goedgekeurd door het Europees Geneesmiddelenagentschap, met een test uitgevoerd op dag 1 van de terugkeer met quarantaine tot ontvangst van negatief testresultaat 4. Terugkeer en aankomst uit een hoogrisicogebied waar geen zorgwekkende varianten sterk aanwezig zijn en waar geen verhoogde aandacht voor zorgwekkende varianten is a. Terugkeer en aankomst uit de rode zones van EU-landen i. Belgen en Belgische ingezetenen: • indien volledig gevaccineerd/certificaat van herstel: vrijstelling van tests en quarantaine • indien getest: geen quarantaine, maar een PCR-test uitgevoerd ten vroegste 72 uur voor aankomst op Belgisch grondgebied of op dag 1 of dag 2 van de terugkeer, met een test uitgevoerd op dag 1 van de terugkeer met quarantaine tot ontvangst van negatief testresultaat, namelijk: o vanaf 12 jaar: PCR-test o voor personen jonger dan 12 jaar: vrijstelling van test ii. Belgische niet-ingezetenen: hebben toegang tot het grondgebied onder de volgende voorwaarden: • indien gevaccineerd/certificaat van herstel: vrijstelling van tests en quarantaine • indien getest: geen quarantaine, maar een PCR-test met negatief testresultaat in het buitenland uitgevoerd ten vroegste 72 uur voor aankomst op Belgisch grondgebied o vanaf 12 jaar: PCR-test o voor kinderen jonger dan 12 jaar: geen test vereist b. Terugkeer uit de oranje of groene zones van EU-landen i. geen tests of quarantaine